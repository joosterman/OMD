<div data-role="page" id="routezuid" class="page-map">
	<div data-theme="a" data-role="header">
		<h3>Route Zuid</h3>
		<a href="/#wandel" data-icon="back">Back</a>
	</div>	
	<div data-role="content" style="padding:0;">
		<span>
			<div data-role="collapsible-set" data-theme="c" data-content-theme="d" data-mini="true">
					<div data-role="collapsible">
						<h3>A - Rooms-katholieke Begraafplaats</h3>
						<p>Aan de zuidkant van de vroegere vestingwallen werd in 1829 een Rooms-katholieke begraafplaats gesticht op de
						plek van een zeventiendeeeuwse buitenplaats. Van deze buitenplaats werden de oprijlaan en tuinaanleg gebruikt
						voor de aanleg van de begraafplaats. De lindelaan is vandaag de dag nog goed herkenbaar. Door de aanleg van de Sebastiaansbrug
						in 1960 is de begraafplaats in het oosten ontruimd en in het westen, op de plek van de oude moestuin en bloemkwekerij van
						de oude buitenplaats, uitgebreid. Op de begraafplaats liggen verschillende graven, waaronder van priesters, nonnen en hoogleraren. Het
						baarhuisje werd vermoedelijk rond 1830 gebouwd door P.J. Schouten, ook bekend van de voormalige Roomskatholieke jongensschool
						aan de Nieuwe Langendijk.</p>
					</div>
					<div data-role="collapsible">
						<h3>B - Algemene Begraafplaats Jaffa</h3>
						<p>In 1868 werd door particuliere ondernemers een tweede algemene begraafplaats gesticht die later is overgenomen
						door de gemeente toen de begraafplaats in het Kalverbos werd gesloten. Het oudste deel van Jaffa is aangelegd in landschapsstijl
						met gebogen paden en grote losstaande bomen zoals treurwilgen en beuken. In 1929 is de begraafplaats uitgebreid naar het noorden
						en oosten. Ir. J. de Booij, directeur Openbare Werken, ontwierp de uitbreiding in architectonische stijl met rechte paden en 'kamers'
						omzoomd door hagen. Schakel tussen het oude en nieuwe deel is de aula met daarachter de centrale as. De aula is ontworpen door
						de Delftse architect G. Gebben in een expressionistische stijl.</p>
					</div>
					<div data-role="collapsible">
						<h3>C - De Vries van Heijst-plantsoen</h3>
						<p>Evenals de Nieuwe Plantage is het De Vries van Heijstplantsoen ontworpen door tuinarchitect H.A.C. Poortman. Rond 1910 ontwierp
						hij in het gebied dat ingebed ligt tussen voormalige onderwijsgebouwen van de Technische Hogeschool, een besloten park in romantische
						landschapsstijl. Het plantsoen is een later, strakker ontwerp van Poortman. Het eenvoudige patroon van gebogen paden en de
						afwisseling tussen open ruimten, dichte beplanting en losstaande bomen zijn typerende elementen voor deze stijl.</p>
					</div>
					<div data-role="collapsible">
						<h3>D - Botanische Tuin</h3>
						<p>Oorspronkelijk was de Botanische Tuin een cultuurtuin voor technische gewassen voor onder meer constructieve, medicinale en
						chemische toepassingen. De tuin is in 1916-1917 ontstaan op initiatief van professor G. van Iterson jr. De tuin ligt achter het gebouw van
						Technische Botanie dat aan de Julianalaan staat en waarmee de tuin vroeger een directe relatie had. De Botanische Tuin bestaat nu
						uit vier delen: de bomentuin, de kruidentuin, de middentuin met een- en tweejarige gewassen en de kassen uit 1917 van de Duitse firma
						Gustav R&ouml;der met tropische en subtropische planten. De collectie van de Botanische Tuin is onderdeel van de Nationale Plantencollectie.</p>
					</div>
				</div>
		</span>
		<div id="map_canvas_rz" style="width:100%;height:100%; padding:0;"></div>
	</div>
</div>