<div data-role="page" id="voorwoord">
	<div data-theme="a" data-role="header" data-backbtn="true">
		<h3>OMD Delft</h3>
		<a href="/#home" data-icon="back">Back</a>
		<a class="ui-btn-right messagesLink" data-icon="custom-message" data-rel="dialog" data-role="button" data-transition = "slidedown" data-mini="true" href="#messages">0 Berichten</a>
	</div>
	<div data-role="content">
		<p>Het landelijke thema voor Open Monumentendag 2012 is &apos;Groen van Toen&apos;. Groen, zelfs historisch groen, is natuurlijk nooit eeuwenoud, want het verjongt zich steeds. Maar het is wel een belangrijk historisch gegeven dat er steeds groen was en nog steeds is. De Delftse binnenstad is zo mooi vanwege de vele monumenten, maar vooral ook door vele bomen langs de grachten. Groen is er meestal voor meer dan alleen sier. De bomen langs de grachten geven beschutting tegen weer en wind en als hun tijd gekomen was en ze vervangen werden door jonge bomen, werd het hout voor allerlei doeleinden gebruikt. In de Delftse hofjes was er groen in de vorm van bleekveld, boomgaard, moestuin of siertuin. In de Botanische Tuin staat het groen in de eerste plaats ten dienste van wetenschappelijk onderzoek, maar intussen is het een bijzondere groene oase in de stad geworden. Buiten de binnenstad maken plantsoenen en parken de leefomgeving mooier. Daarom neemt het groen in onze monumentale stad zo&apos;n belangrijke plaats in. </p>
		<p>Dit jaar krijgen tien historische groene monumenten of waardevolle gebieden in Delft extra aandacht. In twee gebieden, &eacute;&eacute;n ten noorden van de oude binnenstad en &eacute;&eacute;n ten zuiden ervan, zijn routes uitgezet om er het groen en de historische betekenis ervan te ontdekken. Daarnaast zijn er natuurlijk ook weer veel gebouwde monumenten opengesteld. Ze staan allemaal in deze applicatie. U zult ze vast nog niet allemaal van binnen hebben gezien. Ik nodig u uit te gaan wandelen en ze te bezoeken. </p>
		<div class="authorbox">Mil&egrave;ne Junius,<br />
Wethouder Monumentenzorg</div>
	</div>
</div>